Тема: Генератор мемів PHP.
Веб-додаток, що дозволяє користувачеві завантажити будь-яке зображення та накласти на нього два рядки тексту (верхній та нижній). Програма автоматично масштабує шрифт, центрує текст та додає класичне "мемне" оформлення (білий текст з чорною обводкою). Результат відображається миттєво без перезавантаження сторінки.
Технічна реалізація:
--GD Library: Це стандартна бібліотека PHP для роботи з графікою. Вона дозволяє маніпулювати пікселями, кольорами, шрифтами та геометрією зображень.
--Функції: imagecreatefromstring, imagecolorallocate, imagettftext.
--TrueType Fonts (.ttf): Використання зовнішніх шрифтів дозволяє створювати якісні написи. В даному випадку використовується шрифт impact.ttf — стандарт де-факто для мемів.
--Data URI Scheme (Base64): Замість того, щоб зберігати згенерований мем у файл на сервері, я кодую зображення в текстовий рядок Base64 і вставляю його прямо в HTML-код.
Алгоритм роботи:
--Завантаження (Upload): PHP отримує файл через суперглобальний масив $_FILES. Файл зчитується у рядок, а потім перетворюється на об'єкт зображення GD (imagecreatefromstring).
--Розрахунок геометрії (Bounding Box):
----Щоб відцентрувати текст, ми повинні знати його точну ширину в пікселях до того, як намалюємо його.
----Функція imagettfbbox() "приміряє" текст заданим шрифтом і повертає координати його кутів.
----Формула центрування по осі X: (ШиринаКартинки / 2) - (ШиринаТексту / 2).
--Ефект обводки (Stroke Effect):
----Бібліотека GD не має вбудованої функції для тексту з контуром.
----ТОму я малюю той самий текст чорним кольором 8 разів, зміщуючи його на кілька пікселів у всі сторони (вгору, вниз, вліво, вправо, по діагоналях).
----Після цього малюємо основний білий текст рівно по центру. Чорні копії створюють ефект товстої обводки.
--Буферизація (Output Buffering):
----ob_start() включає перехоплення виводу.
----imagejpeg() зазвичай відправляє картинку в браузер, але через буферизацію вона потрапляє в змінну.
----Ця змінна кодується в base64_encode і передається в шаблон HTML.